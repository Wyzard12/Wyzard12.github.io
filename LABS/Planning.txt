Voorstel herwerking portfolio (LABS)

Tijdens de komende twee LABS-lessen (deze en volgende week) ga ik werken aan een inhoudelijke en visuele herstructurering van mijn portfolio. De website heeft eerder al een grote rework ondergaan, en destijds was het projectgedeelte volledig up-to-date. Inmiddels sluit dit gedeelte echter niet meer aan bij mijn huidige vaardigheden en inzichten. Daarom wil ik een middelgrote herwerking uitvoeren, zodat de inhoud weer relevant en representatief is.

De geplande werkzaamheden omvatten:

Het verwijderen en/of toevoegen van projecten.

Het splitsen of samenvoegen van bestaande projecten om de inhoud logischer te structureren.

Een herontwerp van de banner, zodat deze visueel aantrekkelijker en duidelijker wordt.

Het herstructureren van de Engelstalige en Vietnamese versies van de website, inclusief het herschrijven en vertalen van de content naar beide talen.

Hoewel het ontwerpen van de nieuwe banner en het herwerken van de projectpresentatie veel tijd vragen, vergt het software development-gedeelte net iets meer werk. Dit komt vooral door het herindelen en hergroeperen van de projecten binnen de website-structuur, evenals het zorgen voor consistente meertalige ondersteuning.

Mijn doel is om aan het eind van deze twee weken een professioneel, meertalig en up-to-date portfolio te hebben dat mijn huidige niveau en ambities weerspiegelt.

